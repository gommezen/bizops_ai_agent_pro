
Vores organisation står overfor en række udfordringer i forhold til datakvalitet, rapportering og automatisering.
Mange medarbejdere oplever at de bruger alt for meget tid på at finde og validere data manuelt, og vi har derfor
svært ved at skabe det nødvendige ledelsesoverblik. Særligt indenfor kundeservice er der problemer med langsom
svartid, uensartet behandling og utilstrækkelig adgang til historiske oplysninger.

Vi har brug for at udvikle et mere sammenhængende system, der kan samle data på tværs af afdelinger og skabe
standardrapporter, som ledelsen kan bruge direkte. Derudover ønsker vi at indføre en model til at forudsige churn,
så vi kan fokusere vores ressourcer på de kunder, der er i risiko for at opsige. Vi vil også gerne arbejde mere
datadrevet i vores marketing, hvor vi kan bruge prædiktive analyser til at planlægge kampagner.

På nuværende tidspunkt er vores KPI'er uklare. Vi vil gerne reducere churn med 15% det næste år, hæve NPS med 10
point, og sikre at ledelsesrapportering sker ugentligt i stedet for månedligt. Samtidig er det vigtigt, at vi
får mere gennemsigtighed i vores processer, og at medarbejderne oplever systemet som en hjælp i deres daglige arbejde.
